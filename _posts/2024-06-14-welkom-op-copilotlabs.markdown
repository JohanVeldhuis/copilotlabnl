---
layout: post
title: "Welkom op Copilot labs"
date: 2024-06-14 15:14:02 +0200
categories: informatie
---

Welkom bij Copilot Labs! Dit is de eerste blogpost op Copilotlab.nl. De artikelen die je op deze site kunt vinden, zullen voornamelijk gaan over prompts die je kunt gebruiken in de Copilot-producten van Microsoft, met de focus op Copilot en Copilot voor Microsoft 365. Voordat we het over prompts gaan hebben, lijkt het me handig om eerst de basisbegrippen goed uit te leggen.

## Wat is prompting?

Als gebruiker van Copilot kun je door gebruik te maken van natuurlijke taal communiceren met de AI-modellen. Je kunt hiervoor eenvoudige instructies geven of meer complexe instructies. Deze instructies worden prompts genoemd. Door prompts te bepalen, kun je het AI-model bijvoorbeeld vragen om een oplossing te vinden voor je probleem of een stuk tekst of afbeelding te genereren.

Een voorbeeld van een eenvoudige prompt is bijvoorbeeld:

`help me bij het vinden van de juiste dag om naar het strand te gaan?`

Als je bovenstaande prompt gebruikt, zal het resultaat je misschien verbazen. Probeer het maar eens uit en kijk wat eruit komt. In mijn geval gaf Copilot het antwoord over welke dingen ik mee moest nemen naar het strand.

Daarom is het formuleren van prompts niet altijd even makkelijk en kan het zijn dat je je prompt meerdere keren moet aanpassen voordat het werkt zoals jij dat wilt. Als je het eerdere voorbeeld aanpast naar het onderstaande voorbeeld, zul je zien dat je wel het gewenste resultaat terugkrijgt.

`help me bij het vinden van de juiste dag om naar het strand te gaan op basis van de weersverwachtingen van komend weekend?`

Je kunt dus concluderen dat je goed over je prompt na moet denken en hoe zorgvuldiger je formuleert wat je verwacht, des te accurater het antwoord zal zijn.

## Wat zijn AI-modellen?

AI-modellen, of kunstmatige intelligentie modellen, zijn complexe wiskundige modellen die computers in staat stellen om taken uit te voeren die normaal gesproken menselijke intelligentie vereisen. Deze taken kunnen variëren van het herkennen van spraak en beelden tot het voorspellen van trends of het aanbevelen van producten.

Laten we een paar voorbeelden van AI bekijken om dit beter te begrijpen:

- **Spraakherkenning**: Wanneer je tegen je smartphone praat en deze je woorden omzet in tekst, wordt er een AI-model gebruikt. Dit model is getraind om de geluiden van menselijke spraak te herkennen en deze om te zetten in geschreven woorden.

- **Beeldherkenning**: Als je een foto uploadt naar een sociaal netwerk en het platform suggereert tags voor de mensen op de foto, wordt er ook een AI-model gebruikt. Dit model is getraind om gezichten in afbeeldingen te herkennen.

- **Voorspellingen**: Wanneer een streamingdienst je een film of serie aanbeveelt op basis van wat je eerder hebt bekeken, wordt er een AI-model gebruikt dat is getraind om patronen in je kijkgedrag te herkennen en voorspellingen te doen over wat je in de toekomst zou kunnen willen zien.

Daarnaast zijn er ook generatieve AI-modellen. Deze modellen zijn in staat om nieuwe, originele content te creëren. Zowel Copilot als Copilot voor Microsoft 365 zijn oplossingen die dit mogelijk maken.
Een paar voorbeelden van generatieve (of generativ) AI zijn:

- **Tekstgeneratie**: Wanneer je een e-mail schrijft en je e-mailplatform suggereert de volgende woorden of zinnen, wordt er een generatief AI-model gebruikt. Dit model is getraind op een grote hoeveelheid tekst en kan op basis daarvan nieuwe zinnen genereren.

- **Beeldcreatie**: Er zijn AI-modellen die nieuwe afbeeldingen kunnen genereren. Deze modellen zijn getraind op duizenden of zelfs miljoenen afbeeldingen en kunnen op basis daarvan nieuwe, unieke afbeeldingen creëren.

Dus, kort samengevat, AI-modellen zijn als virtuele hersenen die computers in staat stellen om taken uit te voeren die normaal gesproken menselijke intelligentie vereisen. Ze leren van ervaring (in dit geval, data) en passen wat ze hebben geleerd toe op nieuwe situaties.
